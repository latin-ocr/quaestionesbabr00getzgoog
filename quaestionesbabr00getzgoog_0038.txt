——34 -χ

Rothio ergo contigit, ut Romulum hanc quidem seriem e Ps·Dositheo
desumpsisse certo demonstraret. nos autem addimus Romulum inter magistri
Hermeneumata Leidensia et Fragmentum Parisinum stare, tamen ita, ut cum
illis paulo artius cohaereat. sed attende: invenit ergo Romulus Ps·Dosithei
fabellarum collectionem cum ceteris interpretamentis velut cum Hygini genea-
logia iam coniunctam. sed cum Romulus et ipse· inter IV. et VI. saeculum
syllogen suam composuerit, Ps·Dosithei autem fabellarum collectio, qualis Her-
meneumatibus Leidensibus servata est, certe illo prior sit, temporis spatium, quod

inter hanc fabellarum syllogen et inter annum 207, quo Hygini genealogia ,

certe transscripta est, ad minimum reducitur. est ergo verisimillimum etiam
fabellarum collectionem ab eodeni auctore conflatam ¹) esse.

Hoc autem plurimum ad Babrii valet aetatem definiendam. nam cum
magistrum ipsum Babrium latinis senariis inclusisse vix credendum sit, inter
Ps·Dositheum et graecum Babrium latinus, ut ita dicam, Babrius inter-ponendus
est. huc accedit, quod ille ne latinam quidem Babrii versionem ipsam mani-
bus trivisse videtur, sed ut Tabulis Assend, quae et Babrianas et Ps·Dosi-
theunas et alias aliunde haustas continent fabellaS, commendatur2), ad inter-
pretamenta multo maioris ambitus redire. hoc si ita est, Babrium non brevi
ante annum 207, sed iam nonnullis decenniis ante vixisse statuere debemus.

Quid igitur effecimus? valde a viris doctis in eo erratum est,
quod a duobus illis certe Babrianis apologis profecti totam magistri

syllogen in poetae habuerunt paraphrasibus. iure illi non nisi quin-
que e Ps·Dosithei fabellis adiudicandae sunt: 8, 10,12,16, 17. dimi-
dia autem Ps·Dosithei pars: 1, 2, 3, 6, 9,11,14,15,18 certe ad alium
fontem redit et in his sunt quinque fabellae: 1, 2, 9, 11, 18 e' simili at·
que Romulus fonte haustaess). ea ergo in serie conglutinanda Ps·Dosi-
theum latino, non graeco fonte usum esse mibi constare videtur.
ceterae autem fabellae et omnino eius interpretamenta utrum e latino in grae·
cuni translata sint an graecus sermo fuerit primarius diiudicare non audeam.

 

“ 1) Idem conclusit Ficus etsi aliunde profectus in commentatione nuper pro-
lata, quae inscribitur Quid de Babrii poetae vita indagari possit quaeritur pag 24.
⁶2) cfnausrath, Unters zur Uberlfg der Aes Fam) pagg- 298s9 eterusium <in Philol

vol 53 (1894) pag 248).

3) Consensum Ps·Dosithei et Romuli mea comparatione evictum egregie con·
firmari gaudeo Thielei Romuli editione brevi in lucem proditura. cum enim ille
duas fere recensiones Romuli indagaverit, quod mihi hanc disputationem absolventi
nondum notum suerat, perfecto meo labore nostra contulimus iam apparuit Ps-
Dosithci contextum accuratissime congruere cum altera, quam ilie vocat, recensione,
quae nititur praecipue in codicibus V, E.

